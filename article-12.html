<!doctype html>
<html dir="rtl" lang="fa">
<head>
    <meta charset="utf-8">
    <meta content="IE=edge,chrome=1" http-equiv="X-UA-Compatible">
    <meta name='viewport' content='width=1000'/>
    <link id="page_favicon" href="/favicon.ico" rel="icon" type="image/x-icon">

    <link href="css/style.css" media="screen" rel="stylesheet" type="text/css"/>
    <link href="css/font.css" media="screen" rel="stylesheet" type="text/css"/>
    <title>متن گفت و گوهای افراد مختلف با سایت کمپین ائتلاف روحانی – عارف برای فردای ایران
    </title>
</head>

<body class="index">

<div class="wrap">
    <section class="social">
        <div class="left">
            <div class="intrepid"><a href="#messages" target="_blank">پیامها</a></div>
            <div class="blog"><a href="#requests">درخواستها</a></div>
            <div class="blog"><a href="#videos">ویدئوها</a></div>
        </div>
        <div class="right">
            <a href="index.html"><img src="img/logo-small.png" alt="ائتلاف عارف/روحانی برای فردای ایران"></a>
        </div>
    </section>

    <section class="articles-page">
        <div class="article-title-page">
            <a href="article-12.html">متن گفت و گوهای افراد مختلف با سایت کمپین ائتلاف روحانی – عارف برای فردای ایران             </a>
        </div>
        <div class="article-description-page">
            <p>
            با توجه به فیلتر شدن سایت کمپین ائتلاف روحانی-عارف برای فردای ایران، دشوار شدن تماشای مصاحبه های تصویری به دلیل محدودیت و سرعت پایین اینترنت و با توجه به بالارفتن احتمال ائتلاف دکتر عارف و دکتر روحانی، سایت کمپین ائتلاف اقدام به انتشار متن مصاحبه های انجام گرفته در این سایت می نماید :
            <p>
            دکتر معصومه ابتکار:
            <p>
            در شرایط  فعلی در کشور ما میان نخبگان و دلسوزان انقلاب و کشور اتفاق نظری مبنی بر اینکه شرایط فعلی می بایست به نفع شرایط مطلوب تری تغییر کند، شکل گرفته است. من معتقدم که مردم هم شرایط فعلی را شرایط نامناسبی به جهت مسائل اقتصادی، اجتماعی، فرهنگی و سیاسی می دانند و مایلند که این شرایط تغییر کند و تحولاتی اتفاق بیفتد و  وضعیت اشتغال و اقتصاد بهتر شود. لازمه این تغییر و تحول، به وجود آمدن یک اجماع و حرکت اجتماعی – سیاسی هم در سطح نخبگان و هم در جامعه است. در حال حاضر اصلاح طلبان با دو کاندیدا که هیچ یک کاندیدای حداکثری آنها نیستند در صحنه حضور دارند. کاندیداهای حداکثری یا نتوانستند حضور پیدا کنند یا مانند آیت الله هاشمی رفسنجانی ردصلاحیت شدند. اما حضور آیت الله هاشمی رفسنجانی یک ائتلاف بسیار مهمی را میان همه نیروهای تحولخواه و اعتدالگرا شکل داد، یعنی نیروهایی که معتقدند شرایط باید تغییر کند و اینها خواهان بازگشت اعتدال، عقلانیت و منطق به اداره کشور هستند و این ائتلاف، ائتلاف مهمی است چون بین اصلاح طلبان و اصولگرایان میانه اتفاق افتاده و شاید وسیع ترین اجماع سیاسی در کشور همین مجموعه باشد. الان که چنین شرایطی پیش آمده ما باید تلاش کنیم همگرایی و وحدت ایجاد شده از بین نرود. اگر چنانچه دو کاندیدای موجود یعنی آقایان دکتر روحانی و دکتر عارف با هم ائتلاف کنند و ما در نهایت یک کاندیدا داشته باشیم می توانیم امیدوار باشبم که آن ظرفیت و سرمایه ای که شکل گرفته، پشت سر آن کاندیدا قرار گیرد و آن کاندیدا بتواند در انتخابات حضور پیدا کرده و سبب تغییراتی در نحوه اداره کشور و رویکرد کلی نسبت به فضای اقتصادی و اجتماعی فرهنگی کشور بشود.
            <p>


            دکتر حمیرضا جلایی پور:
            <p>
            من فکر می کنم که ما با فشارهای 4 ساله به این انتخابات رسیدیم. فضای امنیتی و فشارهایی که بر روی نخبگان به یک شکل و بر روی مردم به شکلی دیگر وجود داشته است. این انتخابات به نظرم من یک بازی است که دو بخش دارد؛ یکی رفت و دیگری برگشت. در بازی رفت اصلاح طلبان اعلام کردند که کاندیدای حداکثری ما آقای هاشمی است و خیلی هم امیدوار بودند. متاسفانه عدم احراز صلاحیت ایشان را اعلام کردند و به قول خودشان روی "شناسنامه انقلاب" خط کشیدند. به نظر من این بازی هنوز تمام نشده است، اگر چه که اصلاح طلبان در بازی رفت، وظیفه خود را انجام دادند و این جریان مقابل بود که قواعد بازی را بر هم زد. اما در بازی برگشت هم اصلاح طلبان می توانند حاضر باشند، من اینحا نمی گویم که حتما پیروز می شویم، اما میتوانیم به وظیفه خود در برابر مردم و کشور و مشکلاتی که دارد، عمل کنیم.  اگرچه در میان کاندیداهای فعلی اصلاح طلبان، ژنرال ندارند، اما از میان همین سربازانی که هستند،  آقایان روحانی و عارف به اصلاح طلبان نزدیک تر اند و هر کدام هم ویژگی هایی دارند، مهمترین کار برای ما در بازی برگشت این است که همه مردمی که به نحوی از رد صلاحیت آقای هاشمی دلسرد شدند را تشویق کنیم تا در انتخابات شرکت کنند، کار دوم هم این است که این دو نفر را تشویق کنیم که با هم ائتلاف کنند و اگر هم چنانچه رخ نداد، کار مهم تر اصلاح طلبها این است که ترجیح خودشان را در انتخابات روی یک کاندیدا اعلام کنند و ما همه روی همان کاندید اجماع کنیم تا بتوانیم در بازی برگشت هم وظیفه خود را انجام دهیم. این یک فرصت طلایی است که حضور خود را نشان دهیم. در بازی رفت ما به همه امنیتی ها نشان دادیم که مشکل کشور حل نشده است و فتنه ریشه کن نشده است و همه مشکلات سر جای خود حضور دارد و اگر در سال 88،  75 درصد مردم یا آقای موسوی و در انتخابات شرکت کردند  در سال  92 ،  85  درصد در انتخابات و با آقای هاشمی بودند و آنها هم از همین ترسیدند. در حقیقت معلوم شد که مشکلات جامعه سر جای خود موجود است و قابل انکار هم نیست، در بازی برگشت هم باید وظیفه خود را انجام دهیم وگرنه مردم خواهند گفت اصلاح طلبان نتوانستند دو کاندیدای خود را به یکی تبدیل کنند و مردم را از گیجی و ابهام در آورند.
            <p>


            آذر منصوری :
            <p>
            مهمترین دستاورد ما در این انتخابات که همه دوستان اصلاح طلب باید به آن توجه داشته باشند، مسئله ائتلاف است و اجماعی که در این مجموعه در قدم اول حول آقای خاتمی و بعد از آن آقای هاشمی به عنوان کاندیداهای حداکثری این جربان شکل گرفت. با توجه به اینکه شانسی برای حضور اصلاح طلبان با کاندیدای حداکثری نمانده، گامهای اصلاح طلبان در شرایط فعلی باید با توجه به چند مسئله باشد، یکی حفظ سرمایه اجتماعی که در این انتخابات مجددا احیا شده و ظرفیت بالقوه ای که در بدنه اجتماعی اصلاح طلبان وجود دارد و نکته بعدی اجماع بین اصلاح طلبان هست. ما الان دو کاندیدا داریم که به هر حال منتسب به جریان اصلاح طلب هستند و همه برآوردها و نتایج مذاکرات ما با دوستان اصلاح طلب در شهرستانها نشان می دهد که چنانکه این دو بزرگوار به یک ائتلاف برسند و اصلاح طلبان از این فرصت استفاده کنند و با یک کاندیدا در جریان انتخابات حضور پیدا کنند، شانس آنها برای رسیدن به پیروزی بیشتر خواهد بود و امیدواری بیشتری هم در بدنه اصلاح طلبان ایجاد خواهد شد. از همین روی تاکید من این است که دو بزرگوار کاندیدای ما با توجه به تجارب انتخاباتی که ما در دوره های گذشته داشته ایم و نتیجه ای که از تفرق و چند دستگی به دست آمده و با توجه به حساسیت وضعیت کشور و خطراتی که همه ما واقفیم که کشور را تهدید می کند، به ویژه خطر افراطی گری، متوجه باشند که این اجماع نه تنها می تواند منجر به پیروزی اصلاح طلبان در انتخابات پیش روی بشود بلکه مسئله خیلی مهمتر اینکه اگر نگاه معطوف به منافع ملی باشد، این اجماع و ائتلاف می تواند آن منافع را ضمانت کند.
            <p>


            دکتر جواد اطاعت:
            <p>
            از رد صلاحیت آیت الله هاشمی بسیار متاسفیم، در شرایط فعلی که محدودیتهایی بر انتخابات بار شده ظاهرا چاره ای نیست جز اینکه از میان نامزدهای فعلی از آنهایی که به اصلاحات نزدیکتراند حمایت کنیم . چون از بین این دو نامزد دو نفر به جریان اصلاحات نزدیک تر اند، تنها کاری که می توانیم انجام بدهیم بحث ائتلاف است. تشکیل دولت ائتلافی به این معنا که یک نفر به عنوان معاون اول و دیگری به عنوان کاندیدای ریاست جمهوری معرفی شود. شورای راهبردی اصلاح طلبان هم به این نتیجه رسید و در همین راستا تیمی تشکیل شد که با این عزیزان صحبت کنند و آنها را متفاعد کنند که یک نفر از این عزیزان کناره گیری کنند و اصلاح طلبان از فردی که باقی می ماند حمایت کنند. دو نکته در اینجا بسیار مهم است، یکی اینکه اجماع و ائتلاف و همکاری را بپذیریم و دیگر اینکه جریان اصلاحات با حمایت از یک کاندیدا نشان خواهد داد که منافع و مصالح کلی کشور برایش اهمیت دارد و سرنوشت و آینده مردم ایران را در نظر می گیرد. اگر ائتلافی شکل نگیرد بعید می دانم اصلاح طلبان بتوانند در این انتخابات فعالیت چشمگیری داشته باشند.
            <p>
            عباس عبدی:
            <p>
            من علیرغم اینکه دو بار توسط این سیستم به زندان افتادم و هر دو بار بیشتر مدت زندان را در انفرادی گذراندم، این سیستم در برابر کارهای من ممانعت بسیار ایجاد می کند، اجازه چاپ کتابهای من را نمی دهد، در لحظات آخر یادداشت های من را حتی از روزنامه اعتماد بیرون می کشد، معتقدم باید از فرصت انتخابات برای بهبود همین مسائل استفاده کرد. معتقدم نیستم که این آخرین فرصت ما است، اما سیاستمدار و انسانهای عاقل از اولین فرصتها باید استفاده کنند و نگذارند کار به فرصتهای آخر برسد و این هم یکی از فرصتهای ما است. لذا باید میان این دو نفر باید یکی را حمایت کرد، اصلاح طلبان باید عقلانیت خود را به اوج برسانند و ائتلافی صورت بدهند. خیلی هم من به این نگاه نمی کنم که آن فرد رای بیاورد، آن یک بحث فرعی است. مهم این است که حضور داشته باشیم و رنگ خود را به سیستم بزنیم.مهم این است که نگذاریم کشور به دست کسانی بیفتد که می خواهند در را تا آخرین حد ببندند و قفل کنند. ما منطقه را هم از افغانستان تا سوریه می بینیم و دلمان نمی خواهد مملکت اینگونه شود. اینطور نیست که فکر کنیم وضع کشور ما خیلی بد است، بدتر از این هم خیلی ممکن است بشود و به شدت بدتر از این هم می تواند بشود. دستاوردهای حداقلی حضور و مشارکت حداکثری خود کاملا حائز اهمیت است.
            <p>


            دکتر تقی شامخی:
            <p>
            در مورد انتخابات پیش رو انشاء الله آنچه که مصلحت کشور است و می تواند به یک حرکت اصلاحی پایدار در کشور کمک کند، پیروز شود. در مورد وضعیتی که به طور خاص در جبهه اصلاحات مطرح بوده، این بار یک حرکت خوبی شروع شد و یک توافقی که می توان گقت توافق اصلاحات و اعتدال گفت به وجود امد و برای همین بود که آقایان آیت الله هاشمی رفسنجانی و آقای خاتمی به عنوان کاندیداهای حداکثری این جریان مطرح شدند و بعد از ثبت نام جناب آقای هاشمی با اتفاقی که افتاد اصل بر این است که حرکتی که شروع شده ادامه پیدا کند. بنابراین اگر کاندیداهایی که به نام این دو جریان الان در صحنه حاضر هستند، آقایان روحانی و جناب آقای دکتر عارف بتوانند ائتلافی را داشته باشند به نظر می رسد ادامه مسیری خواهد بود که در این چند ماهه توسط جریان اصلاحات و اعتدال ترسیم شده است و در این صورت هم امید موفقیت هست و حتی اگر این را هم بپذیریم که موفقیت به دلایل مختلفی صورت نخواهد گرفت ولی کاندیدای باقیمانده خواهد توانست از آرای بیشتری برخوردار باشد که وقتی از آرای بیشتری برخوردار باشد، خواه ناخواه جریانی که آن کاندیدا به آن منتسب است در سرنوشت آینده کشور ، اثر گذاری بیشتری خواهد داشت . ما امیدواریم تا روز شنبه نتیجه ائتلاف با توجه به نتایج نظرسنجی ها و مذاکراتی که در حال انجام است اعلام شود و به این ترتیب طیف وسیعی از مردم کشور که طرفدار اعتدال و اصلاح هستند با روشنی بیشتری خواهند دانست که در این انتخابات چه وظیفه ای دارند و چگونه باید عمل کنند.
            <p>
            دکتر احمد مسجدجامعی :
            <p>
            اتفاقی در این دوره از انتخابات رخ داده که به نظر من خیلی مثبت ارزیابی می شود و آن یک نوع نگاه عقلانی به مسئله انتخابات و ضرورت شرکت در آن و رفتار درست انتخاباتی است. یک نوع ادبیات جدیدی در حوزه انتخابات در حال بسط پیدا کردن است که بسیار مغتنم است. توجه به عقلانیت را در همین حرکت اخیر هم می توان دید که البته نوعی فداکاری هم در آن هست و نقطه اوج آن جایی بود که آقای هاشمی وارد صحنه انتخابات شد و خود ایشان هم بعدها گفت که من می دانستم که با چه فضایی روبه رو خواهم شد. اما بنا بر فهمی که از احترام به افکار عمومی داشت وارد غرصه شد و واقعا هم افکار عمومی را متوجه کرد. این به نظر من نکته مهمی است. بعد از آن نکته مثبت بعدی این بود که عده ای گفتند، که خوب است که ما پشت چنین فردی بایستیم تا بتوانیم مشکلی را حل کنیم. این هم نکته مثبتی بود  که دیگران ستادهای خود را تعطیل کردند و همه به کمک آقای هاشمی برای حل مشکلات کشور آمدند. از سوی دیگر هم عده ای بی پروا شدند که آن هم قابل فهم است. در مرحله بعد هم این ادبیات عقلانی استمرار پیدا کرد. این مسئله که دو نفر در صحنه حضور دارند که ادبیات آن دو به هم نزدیک تر است و اینجا است که هر دو نفر گفته اند که فرقی نمی کند و مهم این است که کشور ما وضع بهتری پیدا کند. هر کدام که اقبال بیشتری داشت دیگری باید با او همکاری کند. فارغ از اینکه رئیس جمهور آینده یکی از این دو نفر باشد یا کس دیگری این ادبیات در ادبیات سیاسی ایران مطلب نویی است و پایگاه جدیدی برای همراهی با خواسته های ملت است و با اهداف کلان انقلاب و تقوا و معنویت سازگاری بیشتری دارد. طبیعتا عمل اخلاقی در چنین شرایطی از بسیاری از خطابه ها و سخنرانی ها و ... اثر بیشتری خواهد داشت. به خصوص فداکاری بیشتر از آن کسی است که با وجود تلاش هایی که تاکنون کرده به نفع جامعه و به نفع مناقع مردم کناره گیری کند.
            <p>
            لذا من نفس این عمل را بسیار مثبت ارزیابی می کنم، به خصوص در جامعه ما که حرف و حرف و حرف جریان دارد و معانی و مفاهیم متعالی به ابزارهای جاری برای کسب شرایط روزمره تبدیل شده است. لذا من بیش از اینکه به نتایج سیاسی این عمل فکر کنم به نتایج اجتماعی آن می اندیشم، در فضایی که یک جور ادب و ادبیات غیر اخلاقی در فضای سیاسی ایران حاکم شده و زمانی که پای عمل به میان آمده، بسیاری سربلند نشده اند. اما حرکت آقای هاشمی هم در آمدنشان و هم در ادامه آن بسیار اخلاقی بود و این حرکت اخلاقی باید تداوم پیدا کند و پایه یک سلسله رفتارهای اخلاقی باشد به خصوص  از سوی کسانی که بیشترین نگرانی برای وجاهت فرهنگی انقلاب دارند.
            <p>

        </div>
    </section>
</div>

<div class="footer-spacing">

</div>
<footer>
    <div class="wrap">
        <section class="pages">
            <ul>
                <li><a href="/">ائتلاف</a></li>
                <li><a href="#contents">مطالب</a></li>
                <li><a href="#media">ویدئو</a></li>
                <li><a href="#">فراخوانها</a></li>
            </ul>
        </section>
        <section class="icons">
            <ul>
                <li><a class="facebook" target="_blank"
                       href="https://www.facebook.com/pages/ائتلاف-عارفروحانی-برای-فردای-ایران/278473042298789">فیسبوک</a>
                </li>
                <li><a class="twitter" target="_blank" href="http://twitter.com/etelaf">توئیتر</a></li>
            </ul>
        </section>
    </div>
</footer>


</body>
</html>